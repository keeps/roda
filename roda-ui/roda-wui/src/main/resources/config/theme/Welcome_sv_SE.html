<div class="static-page max-width">
	<h1>Välkommen till RODA!</h1>

	<h2>Ett e-arkiv baserat på open-source</h2>

	<p>RODA är ett system för digitalt bevarande, ett e-arkiv, som levererar full funktionalitet i enlighet med OAIS-modellen. RODA hanterar inleverans, vård och tillgängliggörande av digitala handlingar, producerade av stora företag och myndigheter. RODA är baserat på open-source och stödjer förutom Open Archival Information System (OAIS) även Metadata Encoding and Transmission Standard (METS), Encoded Archival Description (EAD), Dublin Core (DC) and PREMIS (Preservation Metadata).</p>

	<div class="row full_width skip_padding">
		<div class="col_6 feature">
			<div class="feature-img"><i class="fa fa-trophy"></i></div>
			<div class="feature-text">
				<h3>Överensstämmer med öppna standarder</h3>
				<p>RODA följer den öppna standarden EAD för beskrivande metadata, PREMIS för bevarandemetadata, METS för strukturell metadata och flera andra standarder för teknisk metadata (exempelvis NISO Z39.87 för bilder). </p>
			</div>
		</div>
		<div class="col_6 feature">
			<div class="feature-img"><i class="fa fa-briefcase"></i></div>
			<div class="feature-text">
				<h3>Leverantörsoberoende</h3>
				<p>RODA är 100% baserat på open-source. Hela infrastrukturen för att drifta RODA är helt leverantörsoberoende. Det betyder att det går att använda hårdvara och Linux-distributioner enligt egna önskemål. </p>
			</div>
		</div>
	</div>

	<div class="row full_width skip_padding">
		<div class="col_6 feature">
			<div class="feature-img"><i class="fa fa-tachometer"></i></div>
			<div class="feature-text">
				<h3>Skalbart</h3>
				<p>RODAS serviceorienterade arkitektur gör att systemet är högst skalbart och möjliggör fördelning av processbelastningar mellan flera servrar. Dessutom gör RODAs avancerade indexkomponenter det möjligt för systemets sök- och visningsfunktioner att spridas mellan flera servrar i ett kluster för ännu bättre prestanda.</p>
			</div>
		</div>
		<div class="col_6 feature">
			<div class="feature-img"><i class="fa fa-tasks"></i></div>
			<div class="feature-text">
				<h3>Inbyggda funktioner för arkivvård</h3>
				<p>Arkivvårdsjobb och annan administrering i RODA hanteras av jobbexekveringsmodulen. Modulen låter systemet köra arkivvårdsjobb på utvald information. Arkivvårdsjobben inkluderar formatkonvertering, verifiering av checksummor, rapportering (t. ex. skicka e-post kring godkänd/avvisad SIP), viruskontroller med mera. </p>
			</div>
		</div>
	</div>

	<div class="row full_width skip_padding">
		<div class="col_6 feature">
			<div class="feature-img"><i class="fa fa-check-square-o"></i></div>
			<div class="feature-text">
				<h3>Autencitet</h3>
				<p>RODA använder bevarandemetadata (PREMIS) för att skapa en förtroendekedja mellan alla formatmigreringar och innehållsverifieringar. Bevarandemetadata tillsammans med upprättandet av förtroende för dess omgivande miljö (ISO 16363) säkerställer tillförlitligheten av tjänsten och äktheten av de bifogade digitala dokumenten.</p>
			</div>
		</div>
		<div class="col_6 feature">
			<div class="feature-img"><i class="fa fa-files-o"></i></div>
			<div class="feature-text">
				<h3>Hanterar alla typer av format</h3>
				<p>Det är möjligt att leverera in alla möjliga sorters informationstyper till RODA. Arkivvårdsjobben för konvertering och migrering kan hantera textdokument, bildformat med raster, relationsdatabaser, video- och ljudfiler samt funktion för att konvertera filer till arkivbeständiga format. Det finns plug-ins som möjliggör att RODA enkelt kan stödja konvertering till ytterligare format. </p>
			</div>
		</div>
	</div>

	<div class="row full_width skip_padding">
		<div class="col_6 feature">
			<div class="feature-img"><i class="fa fa-rocket"></i></div>
			<div class="feature-text">
				<h3>Hanterar och kan anpassas till nya tekniker</h3>
				<p>Plug-in- och jobbexekveringsmodulen möjliggör ett enkelt sätt att
					lägga till mer funktionalitet till systemet (t.ex. nya bevarandeåtgärder, 
varningar, verktyg etc.). Dessutom gör RODAs serviceinriktade
					arkitektur att dess komponenter stegvis kan uppdateras,
					vilket möjliggör en heterogen användning av teknik 
					på alla nivåer: hårdvara, OS och applikationer.</p>
			</div>
		</div>
		<div class="col_6 feature">
			<div class="feature-img"><span class="fa-stack"> <i class="fa fa-circle-thin fa-stack-2x"></i> <i class="fa fa-lock fa-stack-1x"></i>
				</span></div>
			<div class="feature-text">
				<h3>Avancerad behörighetsstyrning</h3>
				<p>Användare måste autentiseras innan de kommer åt e-arkivets innehåll. Alla användares aktiviteter loggas i systemet för full spårbarhet. Behörighetsstyrningen är granulär och kan styras från högsta nivån ända ner till enskilda arkivobjekt. </p>
			</div>
		</div>
	</div>

	<div class="row full_width skip_padding">
		<div class="col_6 feature">
			<div class="feature-img"><i class="fa fa-plug"></i></div>
			<div class="feature-text">
				<h3>Integrationer med tredjepartsprogram</h3>
				<p>RODA tillgängliggör all sin funktionalitet via väldokumenterade REST-API:er. 
					Lämpliga Java-bibliotek finns tillgängliga på GitHub för att alla utvecklare ska kunna interagera med RODA via dess Core APIs. 
					Det finns ett flertal verktyg som kan skapa, ändra och leverara SIP:ar till RODAs inleveransprocess. </p>
			</div>
		</div>
		<div class="col_6 feature">
			<div class="feature-img"><i class="fa fa-cogs"></i></div>
			<div class="feature-text">
				<h3>Kvalificerad process för inleverans</h3>
				<p>RODA stödjer både inleverans av nytt digitalt material så väl som
tillhörande metadata i flera olika format. För att skapa SIP:ar enligt de format som stöds finns verktyg
 tillgängliga för användarna. Arbetsflödet för inleverans kan anpassas i användargränssnittet
för att anpassas till särskilda policyer och data.</p>
			</div>
		</div>
	</div>

	<h2>Marknad</h2>
	<p>RODA 5 introducerade <a href="https://market.roda-community.org/" title="RODA Marketplace" target="_blank">RODA Marketplace</a>, en digital plattform där användare kan
		bläddra och köp RODA plugins, komponenter och tjänster. Det är en centraliserad
		plats där utvecklare kan visa upp sina produkter och användarna enkelt
		upptäcka och skaffa programvaran eller tjänsterna de behöver.</p>

	<h2>Och mycket mer...</h2>

	<p>RODA (Repository of Authentic Digital Records) är ett digitalt
arkivsystem för långtidsbevarande av information. 
Systemet implementerar ett arbetsflöde för inleverans som inte
bara validerar SIP:ar utan även skannar dess innehåll efter virus, identifierar
format och versioner, extraherar teknisk metadata och konverterar
filer till mer arkivbeständiga format.</p>

	<p>RODA ger även tillgång till digital information i flera
former genom exempelvis sök- och navigeringsmöjligheter av tillgänglig metadata
såväl som visualisering, nedladdning av informationen i original, bevarandeformat
och spridningsderivat (DIP:ar) direkt i webbgränssnittet.</p>

	<p>Administrationsgränssnittet tillåter användare med högre behörighet att 
hantera och adminsitrera arkivbestånd/informationssamlingar samt
definiera regler för bevarandeåtgärder och arkivvårdsjobb.
All interaktion mellan användare (människa och maskin) och systemet
loggas av säkerhets- och ansvarsskäl.</p>

	<p>RODA säkerställer att inlevererad data är autentisk genom att skapa PREMIS-metadata
för alla åtgärder som utförs av systemet, spara information om datans
ursprung i arkivmetadatastandarder som EAD eller DC och
säkerställer integritet och tillgänglighet genom att ofta övervaka data samt
se till att den inte har manipulerats.</p>

	<h2>Licenser</h2>

	<p>RODA är licensierat under <a href="/#theme/LICENSE.md" title="LGPLv3">LGPLv31</a>
för all källkod, inklusive interieratibla paket såsom SIP.</p>
</div>
